
[↑ Vissza a feladatokhoz](./README.md)

# `P105306-e` - Kisbetűk dekrementálása (állományvégjelig olvasás)

## A függvény

Írj egy `decrement_lowers` nevű függvényt, mely visszaadja azt a sztringet, melyet a paraméterként megkapott sztring kisbetűinek dekrementálásával kapunk!
### Magyarázat
Egy kisbetű dekrementálása alatt azt a műveletet értjük, mely során a betűt az ábécében őt megelőző kisbetűvel helyettesítjük. Például a `c` karaktert a `b` karakterre, míg a `b` karaktert az `a` karakterre cseréljük. Az `a` karaktert a `z` karakterrel kell helyettesíteni.

### Formális paraméterlista

1. `original` - az eredeti sztring (egy legalább `1`, legfeljebb `30` karakter hosszúságú sztring)

### Visszaadott érték

* az átalakított sztring (sztring)

### Példák

| `original` | Visszaadott érték | 
| :--- | :-- | 
| `"aB1cD2eF3gH4"` | `"zB1bD2dF3fH4"` | 

## A `main()` függvény

Készíts egy olyan `main()` függvényt, mely az alábbi specifikációk alapján teszi kipróbálhatóvá a megoldást:

1. A bemenet minden sora egy tesztesetet ír le. Egy sorban egyetlen érték szerepel, mely a függvény argumentuma (`original`).
1. A program minden teszteset esetén hívja meg a függvényt, majd írja a visszakapott értéket a standard kimenet következő sorába.
1. A bemenet legalább `3`, legfeljebb `10` tesztesetet tartalmaz.
1. A bemenet végét állományvégjel (`EOF`) jelzi.

## Példa a futásra

### Standard input

```
abcdefghijklmnopqrstuvwxyz
ABCDEFGHIJKLMNOPQRSTUVWXYZ
0123456789
a b c d e f g h
aA      bB
A  a     b   B
aB1cD2eF3gH4
```

### Standard output

```
zabcdefghijklmnopqrstuvwxy
ABCDEFGHIJKLMNOPQRSTUVWXYZ
0123456789
z a b c d e f g
zA      aB
A  z     a   B
zB1bD2dF3fH4
```