
[↑ Vissza a feladatokhoz](./README.md)

# `P105402-t` - Email címek (végjelig olvasás)

## A függvény

Írj egy `is_email_address` nevű függvényt, mely visszaadja azt, hogy a paramétereként megkapott sztring szabályos email cím-e!
### Magyarázat
Egy sztringet szabályos email címnek tekintünk, ha

1. csak betű, számjegy, `'-'` (mínuszjel), `'@'` (kukac) és `'.'` (pont) karaktereket tartalmaz,
1. pontosan egy darab `'@'` (kukac) karaktert tartalmaz,
1. a `'@'` (kukac) karakter nem a legelső és nem is a legutolsó karakter a sztringben,
1. a `'@'` (kukac) karakter mögötti rész legalább egy `'.'` (pont) karaktert tartalmaz,
1. a `'@'` (kukac) karakter utáni részben minden `'.'` (pont) karaktert megelőz legalább egy karakter, amely nem `'.'` (pont) és nem is `'@'` (kukac), és
1. az utolsó `'.'` (pont) karakter utáni részsztring legalább 2 karakter hosszúságú.

### Formális paraméterlista

1. `value` - az ellenőrizendő sztring (egy legalább `1`, legfeljebb `30` karakter hosszúságú sztring)

### Visszaadott érték

* az ellenőrzés eredménye (`True`, ha a sztring megfelel a formátumnak, `False`, ha nem) (logikai érték)

### Példák

| `value` | Visszaadott érték | 
| :--- | --: | 
| `"user@company.com"` | `True` | 
| `"-@-.--"` | `True` | 
| `"where-is-the-end@"` | `False` | 
| `"user@nodot"` | `False` | 
| `"user@twodots..com"` | `False` | 
| `"user@short-domain.x"` | `False` | 

## A `main()` függvény

Készíts egy olyan `main()` függvényt, mely az alábbi specifikációk alapján teszi kipróbálhatóvá a megoldást:

1. A bemenet minden sora egy tesztesetet ír le. Egy sorban egyetlen érték szerepel, mely a függvény argumentuma (`value`).
1. A program a függvénytől visszakapott érték alapján a következő értéket írja a kimenetre:
	1. A(z) `"YES"` sztringet, ha a függvény igaz (`True`) értéket ad vissza.
	1. A(z) `"NO"` sztringet, ha a függvény hamis (`False`) értéket ad vissza.
1. A bemenet legalább `3`, legfeljebb `10` tesztesetet tartalmaz.
1. A bemenetet a következő sor zárja (melyet feldolgozni már nem kell):

	```
	END
	```

## Példa a futásra

### Standard input

```
user@company.com
-@-.--
where-is-the-end@
user@nodot
user@twodots..com
user@short-domain.x
END
```

### Standard output

```
YES
YES
NO
NO
NO
NO
```